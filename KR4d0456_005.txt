# -*- mode: mandoku-view; -*-
#+TITLE: 養吾齋集
#+DATE: 2015-08-25 00:10:18.464153
#+PROPERTY: ID KR4d0456
#+PROPERTY: BASEEDITION WYG    
#+PROPERTY: JUAN 卷五
<pb:KR4d0456_WYG_005-1a>¶
欽定四庫全書¶
　養吾齋集卷五　　　　　元　劉将孫　撰¶
　　五言律詩¶
　　　黙坐¶
焚香聽春雨黙坐不觀書千古如昨日一心逰太初山¶
寒鳥語寂葉落晚忩虗受用償今我平生不願餘¶
　　　嵗初¶
新嵗已復舊雨深無客來踈踈青入栁淡淡緑肥梅世¶
<pb:KR4d0456_WYG_005-1b>¶
慮随年倦天機借物催計迂託蕭散不厭小徘徊¶
　　　春雪¶
一夜東北風三千世界陳眀眀不羞晝白白欲爭春河¶
煖澌殘凍天清壓色塵今畨化工别又是一洪鈞¶
凍木堅猶折輕花忍獨難何期逢臘後未可怨春寒欲¶
鬬粧逾澤將晞泣待乾由來頃刻玩賸得一畨看¶
　　　寄牕選授教導大慰公評輙賦二詩叙賀¶
府檄從公論鄉黌致碩師校官得眀復(原注孫眀復從/范文正公於睢)¶
<pb:KR4d0456_WYG_005-2a>¶
(陽范公薦之/為學教導)弟子待千之(原注焦千之善教開館洛學/吕申公使子弟從之稱焦先)¶
(生/)虎帥憑君重臯比樂我儀從今不落寞三嵗共襟期¶
每歎君房拙仍嗤學究村居多平丈我(原注放翁詩都/都平丈我謂村)¶
(校誤讀郁/郁乎文哉)更笑釜金坤(原注宣和間有出問題云乾為/金坤又為金何也乃書坊本誤)¶
(刋坤為釜作坤為金學/徒以監本示之乃悟)本色傳都授(原注唐書都/授者學長也)當家¶
潤討論(原注近年教導為教/官掌代文翰之職)君來一洗濯湯便試黄昏¶
　　　七日散藏經齋罷獨留南巖¶
齋散我自住雨閑雲共棲留行木上座送盡飯闍梨共¶
<pb:KR4d0456_WYG_005-2b>¶
客梯雲洞随僧屐水蹊慙無大椽筆空負石巖題¶
　　　酒闌¶
對酒不成興聞歌早斷腸天懸萬户水月浸一庭霜翻¶
覺閑為病誰傳醉是方深村逢長老何事鬢蒼蒼¶
　　　洗硯¶
洗硯得新雨題詩聊紀年山川存筆墨嵗月祇雲煙花¶
事紅塵外春風白髪前一溪清漲滿江海意悠然¶
　　　日出巖¶
<pb:KR4d0456_WYG_005-3a>¶
恰值佛生日遊於夢境囘望雲穿石去帯雨出山來中¶
野疑何暝前峯望或開午晴吾亦憇新緑對池臺¶
　　　巖遊¶
遊子瀟湘倦歸心逐翠蘿谷深纔有寺江逺不聞歌禪¶
夢世還小覊懐愁更多有情巖畔月待我一婆娑¶
　　　調劉虚舟¶
一語不可得可憐相見難未應懐錦字要似問金丹世¶
路秋同老心期嵗未寒塗窮思度世俛仰絶堪歎¶
<pb:KR4d0456_WYG_005-3b>¶
　　　過樵徑¶
歴歴昔所見悠悠今復經愁能添髪白塵不到山青斜¶
月遲歸燕㣲風起腐螢人生㑹行役可復恨飄零¶
　　　欲行¶
役役長千里畨畨是莫春自憐蠶作繭豈有燕留人囘¶
薄何關命迂踈更坐貧吾生等無擇石上問來因¶
　　　槐城王國正挽詩¶
涉跡收三館題棺號一麾斯文空日色吾道并天疑家¶
<pb:KR4d0456_WYG_005-4a>¶
慶生榮備耆英死傳悲一為當世慟更使後人思¶
論事心如血憐才眼最青山河向寂寞鄉國遡儀刑盛¶
徳何人記佳城萬古扄通家最承盼攬淚寄山靈¶
　　　十日宿曲江上¶
别乆望江路行遲翫歲華嫩晴雲剪葉新水浪翻花古¶
岸劖成壁枯洲淺帯沙悠然又成賦不省墮天涯¶
　　　中秋月圓¶
富貴南樓燕風流赤壁舟若為千里客又負一年秋豈¶
<pb:KR4d0456_WYG_005-4b>¶
不團圓許終無晤賞休酒酣如此夕君莫唱汀洲¶
　　　宿石岐鋪¶
曽此僧同宿歸歟影自擕嵗年慙種柳勲業媿聞雞旅¶
店多相識山溪漸不迷村酤聊濕口眀日是江西¶
　　　正月晦¶
貧豈文能遣花知信又寒東風天地闊乆客嵗年寛壮¶
志空留劍閒情莫倚闌栖遲兼落落俯仰付漫漫¶
　　　别敖㓜邁¶
<pb:KR4d0456_WYG_005-5a>¶
相望只同雲兹行及故新江空憐乆客年近看歸人嵗¶
月堂堂老乾坤草草春共留今夜話更覺别情真¶
　　　語别¶
中路親知别三年逺客心語長愁燭短酒淺釀情深落¶
月山兼水荒塗古又今殊時得同宦特用慰浮沈¶
　　　宿鷺洲樓上¶
新月不滿樹滄洲無限秋何須主下榻不是客登樓别¶
乆更相問宵殘語未休披衣聽曉角此日得吾州¶
<pb:KR4d0456_WYG_005-5b>¶
　　　答彭巽吾見憶¶
未必片雲逺能令故意踈第憐相爾汝頗費問何如顧¶
我俱為客輸君自結廬又聞蒔花竹安得共樵漁¶
　　　哭長舅斯濟蕭國諭¶
一日不能待百身何可追飄颻寧識我變化復為誰一¶
世来因淺三年到䖏悲千行如血淚并入五言詩¶
無復来相過何繇更嗣音山林空好在詩酒莫重尋天¶
逺鳥雛力春歸燕子心高堂㷀白髪一望淚盈襟¶
<pb:KR4d0456_WYG_005-6a>¶
　　　叅政徐忠肅公(宗仁/)挽詩¶
從橐頻憂治(原注咸/淳左史)鋒車急濟時猶傳相韓偓竟莫返¶
家覊歌斷龍蛇盡天長猿鶴衰并無一哀䖏空復百年¶
期¶
逃山或行遯蹈海亦言然灰冷身為腊湖平月尚懸(原/注)¶
(死於/水火)有寃蔵極浦無地禁新煙逺媿生蜍志歸榮魯仲¶
連¶
往往嫌迂濶悠悠共亂亡忠公忠是譜(原注忠公楳埜/元杰其叔皆廣)¶
<pb:KR4d0456_WYG_005-6b>¶
(信/人)節惠節相望玉表千人見丹心百奏長翹材記覘矕¶
嵗晏撫蒼茫¶
　　　過章山携表弟蕭朝陽之子謁先姑周氏墓因¶
　　　為之立後割已田與之使嵗時祭周氏¶
宿志如今契天知貴我希非關大業卜自念若敖饑𤓰¶
蔓人猶摘蘆灰獨為飛百年通一念持用答春暉¶
　　　意樂¶
欲睡鶯起我閑行鵲導吾山川奉佳致煙雨畫新圖風¶
<pb:KR4d0456_WYG_005-7a>¶
日催暄早䦨干入倦扶隔溪數聲笛可愛不能呼¶
　　　宿齋¶
宿齋似禪觀細語透邉中何必三家異將無一笑同茫¶
茫癡證夢擾擾實談空嘗試觀川上江流萬古東¶
　　　狠石在鎮江甘露寺云孔眀仲謀坐處¶
促膝何知語當時汝共謀得非談赤壁焉得借荆州地¶
得羣雄重名餘一世羞三分成底事不似此猶留¶
　　　和永興院題壁韻¶
<pb:KR4d0456_WYG_005-7b>¶
古寺如松老危巢寄塔顛悲風來獨樹急雨失鳴蟬皷¶
角傳天下旌旗擁日邉亂離談笑重日晏且留連¶
　　　鳯山寺¶
小歩散微酒斜陽投古禪地偏苔帯露山暮樹浮烟壁¶
畫評新意梁題愴廢年興衰増眼底於意失蕭然¶
　　　江春(原注庚子三月/三日赴臨汀)¶
佳節減凋零人間萬不平富兒儗金谷俗士品蘭亭歌¶
舞慳風致山林羡腐腥随時雙眼孔亦復懶為眀¶
<pb:KR4d0456_WYG_005-8a>¶
　　　又出杉關¶
寥廓増屢顧四年能遽忘何來嘗畏壘一笑亦桐鄊二¶
水循流盡千山隔路長有懐初過日竚立咏蒼茫¶
　　　候舟¶
蕭然無可事投枕賞新凉為客當中路慿䦨又夕陽夷¶
猶雖足樂展轉亦何長到得延平日依然是望鄊¶
　　　三日微晴臨川發舟¶
三日逢壬吉中塗發軔初西流添雨漲午日澹郊墟忽¶
<pb:KR4d0456_WYG_005-8b>¶
忽鄊心近悠悠宦蹟踈看人作太守同樂是歸歟(原注/是日)¶
(有撫州贍都丁同知/赴衢州治中同時發)¶
　　　東關發舟¶
一棹欲安之微官未了癡可憐為客日又是落花時迂¶
與閒身稱貧非逺宦宜乾坤真莽蒼坐失素心期¶
　　　舟行¶
蕭然無可念欹枕聽江聲上水如此雨北風真復情四¶
山天欲束萬古石難平獨有幽禽語時時入耳清¶
<pb:KR4d0456_WYG_005-9a>¶
　　　訪完顔慎獨副使¶
曠世不一見居今有是公神眀天子後剛正古人中霜¶
氣千官肅春陽萬里同三年香一瓣此日到南豐¶
淹滯當前日哀憐有大功鳯能知汝屈麟不恨吾窮盛¶
徳枯魚泣深仁宻網通東風桃李列亦是一枝紅¶
少日慙流俗周旋頗異聞劒遲寜可學硯在不堪焚世¶
已無吾黨公猶念此文長懐談孔孟何地得云云¶
　　　别李政卿副使不及歸乃得其留别數字¶
<pb:KR4d0456_WYG_005-9b>¶
送行得寄聲中路見多情微雨適來集獨歸殊未平相¶
知在傾盖何用說平生拄頰西山上悠然目若營¶
　　　旴江小樓¶
逺役寜辭暑留行去且徐一凉思客館三月夢家書高¶
枕餘閒足清談百念踈慿䦨終有興眀月照踟蹰¶
　　　示趙青山¶
連床聽夜雨推枕話平生此世無賔主窮途自弟兄向¶
來何許志亂後且為情士雅何當奮還令越石驚¶
<pb:KR4d0456_WYG_005-10a>¶
　　　留建昌¶
煙城澹塔竿縮水抱洲寛客路幾行役故人誰嵗寒孤¶
舟中道感三日兩年殘無復遮留者悠然撫夜䦨(原注/往年)¶
(過此趙定宇每以/不及為恨今亡矣)¶
　　　與頼愛山别¶
吾歸君更老此路豈重來難說别逺近祗應書往回江¶
湖耆舊少嵗月道途催古樹滄洲晚徘徊一棹開¶
　　　與熊天慵自三山同歸天慵出江西¶
<pb:KR4d0456_WYG_005-10b>¶
我又送一客何時我亦歸不妨身少住但使願無違白¶
鴈仍南北青山孰是非徘徊立江上雲影記秋暉¶
　　　候趙𢎞道僉事移江西¶
冷官候歸客俯仰意蕭然往復同千里蒼茫記一年寒¶
雲亂鴉後野日落鷗前獨坐孤亭乆悠悠極自憐¶
　　　七哀¶
死乃尚可忍哀哉何可甘風塵起燕趙海角䧟東南機¶
㑹渾難信功名勿漫談從今收百念改面事黄曇¶
<pb:KR4d0456_WYG_005-11a>¶
望望乃大謬云云信有諸誰能收玉體寧復歛金魚有¶
髪難歸婦無兒可守廬斯人乃如此憤憤欲投車¶
斯人尚如土我輩合為泥英氣寒燕北餘羞洗隴西孔¶
眀難尚可越石恨應齊從此江南樹羣烏得意啼¶
　　　三山初歸¶
欲脫如驚兎一行真悔來不能鳯翔仞更遣鴆為媒乆¶
客愁煩役閒情總冷灰寄聲謝風伯好送一㠶回¶
　　　清江江上¶
<pb:KR4d0456_WYG_005-11b>¶
新月帯雨濕頽雲如陳殘細談不可了欲睡更重看静¶
聽江鳴櫓誰知客倚欄更同一夜話轉覺别時難(原注/時蕭)¶
(高風/同宿)¶
　　　客夜有懐¶
夜雨如流水春寒滿小牎孤燈立四壁倦夢渡西江山¶
氣侵詩骨簷花和角腔何人有忘疾此處此心降¶
　　　六日出閩界¶
度關猶借問真箇是江西便覺安心竟今非作夢迷出¶
<pb:KR4d0456_WYG_005-12a>¶
山輕可悔隨世乆俱低婚嫁何當畢閭閻亦定棲¶
　　　出關¶
旗鼓喧重騎郊關駐别杯仍煩厚相送猶記悔初來無¶
徳誰將戀多情亦甚推不惟載家去更喜抱孫回¶
　　　連作三山書問倦極有賦¶
人事須來往寒暄托故新昔為嬾叔夜今作倒陳遵世¶
路方苛責客心長畏人何時深却掃筆硯付生塵¶
