# -*- mode: mandoku-view; -*-
#+TITLE: 養吾齋集
#+DATE: 2015-08-25 00:10:18.507916
#+PROPERTY: ID KR4d0456
#+PROPERTY: BASEEDITION WYG    
#+PROPERTY: JUAN 卷七
<pb:KR4d0456_WYG_007-1a>¶
欽定四庫全書¶
　養吾齋集卷七　　　　　元　劉将孫　撰¶
　　五言絶句¶
　　　古興三首¶
井深泉始冽綆短空勞心不悟綆不及但怨古井深¶
弓强力苦弱挽極意廢然不道力不逮反咎弓性偏¶
新絃上古桐挂壁三十年不省久不彈更且求新絃¶
　　六言絶句¶
<pb:KR4d0456_WYG_007-1b>¶
　　　和宜可感懷¶
路傍王孫勿泣南冠君子莫啼鈴語占胡洛度童謡聽¶
拉颯栖¶
有客太息太息東風一年一年越女歸來化石秦人大¶
半成仙¶
坐閱燕來鴻去寂無虎鬭龍爭雕欄玉砌何在髙䑓曲¶
池未平¶
焉能忍此終古與女逰兮九河嬋媛為予太息夫君不¶
<pb:KR4d0456_WYG_007-2a>¶
來奈何¶
得酒但須徑醉有詩何用鐫頑斯文自萬古事一醉又¶
一日閒¶
年年三月鴈去日日五更雞啼玉關不見生入㑹稽誰¶
念愁栖¶
海上一十九嵗車中三十六年逢人不敢開口避世除¶
是飛仙¶
天道非耶莫問人生到此何爭銅輦荒凉無夢葉溝嗚¶
<pb:KR4d0456_WYG_007-2b>¶
咽難平¶
事去劍空斫石悲深淚漫懸河彈棋有不平處飲酒如¶
作病何¶
東方小兒狡獪長樂老子癡頑署大傳作履歴挼北斗¶
似等閒¶
　　七言絶句¶
　　　春日即景¶
急雨驚雷短夢過晚晴草色静如何一溪新緑無人管¶
<pb:KR4d0456_WYG_007-3a>¶
付與鳬雛飽弄波¶
紅紫元知只軟塵不堪日夜竟時新回風珍重思歸鳥¶
又向人間送一春¶
深緑啼鶯清似琴轉丸流水自天成王孫公子雕籠内¶
憔悴何縁得許聲¶
布穀知時苦勸耕農貧謀種更關情不知聒得田家厭¶
夜夜村村叫徹明¶
城闕荒凉秋復春青林髙下嵗時新亂山野水斜陽路¶
<pb:KR4d0456_WYG_007-3b>¶
漸覺沙鷗不避人¶
天風梅雨盡新亭誰寄遥遥貞觀孫滿眼兒童新宇宙¶
已無父老說開元¶
布穀子規啼暮春春山蠶箔更清新教人却恨南蠻舌¶
不似禽聲字字真¶
楊柳隂隂梅子酸燕泥雨濕落花乾東君也作人間别¶
特地花開㡬日寒¶
桑葉青肥蠶再眠低雲疎雨晚春天筍輿睡覺山新濕¶
<pb:KR4d0456_WYG_007-4a>¶
流水斷橋聞杜鵑¶
山路茶香觸鼻清不須煎焙入甆瓶摘來帶雨徐徐嚼¶
也得籃輿午困醒¶
　　　和宜可感懷¶
六朝舊跡餘淮水百尺荒城感石頭不用題詩悲往事¶
後來自有後來愁¶
鋒車使節欲空班昨日平章出北關斷送乾坤消㡬許¶
一邱荒草木綿山¶
<pb:KR4d0456_WYG_007-4b>¶
連雲偉觀千般巧賽錦頭船十樣長只恨裏湖逰不到¶
裏湖到了外湖荒¶
長羡馬城城畔叟油牕眩目四時花如今邸第難依傍¶
旋問山農學種瓜¶
狎客有樓貪午夜幽人露坐惜芳樽風流彼此無消息¶
無雨無風早閉門¶
絳紗玉斧瞻天表雉尾龍旂破曉雲萬事由來誰料得¶
天涯今日甬東君¶
<pb:KR4d0456_WYG_007-5a>¶
撤了明堂詔舉賢大州論萬小州千如今不用人圍棘¶
滿地荆榛雜草芉¶
賛祀轉㕔頒邑厚宣麻歸衮賜金多太平宰相平安在¶
聞說翩翩北渡河¶
孤山大小屹江心最愛危亭隠樹深粉壁半頽詩客盡¶
一江憔悴到焦金¶
閒說承平似昨朝回頭何事不魂銷珠簾繡幕争迎駕¶
金鼓紅旗看弄潮¶
<pb:KR4d0456_WYG_007-5b>¶
　　　山居苦¶
村深無藥又無醫旋斫生柴晚未炊風雨連朝人跡斷¶
鹽無來處菜枯時¶
夜半星炊起飯田月明績露趂簷前囊衣缾粟粗能遣¶
草薦藜牀亦可憐¶
長官入境費逢迎縣吏敲門早縱(去/聲)横不但過軍能色¶
變夜間吠犬亦心驚¶
　　　故京道上¶
<pb:KR4d0456_WYG_007-6a>¶
百年吴㑹朝天路抛却筠州行信州二十年來信州斷¶
黄河通得兩淮舟(原注誠齋詩云筠州舊是/朝天路七十年來行信州)¶
舊日三更有夜行公郵私餉走如輪可憐白塔山頭路¶
白日堂堂少過人¶
石板長街化亂蹊連甍華館改雞栖塵埃壞壁依稀字¶
猶有咸陽一徳題¶
　　　和城山見賀遷城隠六絶¶
江山草草成萬古天地悠悠今五年猶能東住移西住¶
<pb:KR4d0456_WYG_007-6b>¶
尚勝南遷與北遷¶
處士竟誰分晉宋小兒不復辨曹劉㳺塵漠漠能成海¶
洪水湯湯盡化漚¶
龜䇿安能卜爾居悠悠忽忽復為娱假饒夜夢千億種¶
豈有天風九萬圖¶
夜光處處閟竒珍閒却千年有用身落落風雲無勝槩¶
悠悠天地總孤臣¶
蜀鳥尚思前日蜀錢塘不是舊時錢何堪世事分今古¶
<pb:KR4d0456_WYG_007-7a>¶
惟有江流送嵗年¶
茫茫世俗盡成猜敢向人間自詭才江濶波清鷗自在¶
山空雲暗鶴歸來¶
　　　村平閒日與青山賭詩各得數解¶
簷隂緩轉厭呼茶手倦圑綃坐半斜忽聼一蛙鳴草際¶
呼童著屐探荷花¶
緑隂啼鳥不知名午睡醒來獨自行山下行人應羡我¶
誰知愁是此中生¶
<pb:KR4d0456_WYG_007-7b>¶
飛鳥帶将梅子落癡蟲打得紙窻聲莫嫌獨坐愁如海¶
滿眼新詩拾得成¶
竹林風定日流金人似逰魚抱釡鬵道是無情如有意¶
時時一霎放輕隂¶
日長談倦厭拈棊怕惹閑愁嬾賦詩忽憶故人天外去¶
緑隂濃處立多時¶
莫将幽夢攪天涯珍簟凉厨鎖碧紗自愛竹牀趺坐久¶
起來薝蔔已開花¶
<pb:KR4d0456_WYG_007-8a>¶
　　　田間即事¶
力作朝飡苦易飢眼穿婦饁已多時隔田又見鄰先餉¶
遥問儂家底事遲¶
　　　夢語¶
芙蓉誰賞玉腰圍香霧何人煖鳳棲寂寞一窻殘夢醒¶
滿山明月杜鵑啼¶
　　　和趙定宇欲逰武夷訪道¶
匡阜只今無太白華山未必有希夷節食服藥差少病¶
<pb:KR4d0456_WYG_007-8b>¶
閉户焚香取次嬉¶
　　　戍婦詞¶
幸自清宵逺夢稀何人遞得近書歸不知山上人成石¶
猶説天寒更寄衣¶
　　　汪水雲復索西湖一曲櫂歌如諸公例十首走¶
　　　筆成此¶
東橋西橋春水生南髙北髙春日明畫船四望遥指㸃¶
何日兩峯髙處行¶
<pb:KR4d0456_WYG_007-9a>¶
朝見去棹波鱗鱗暮見歸舫泊層層斷橋橋邊初弦月¶
大佛頭裏一㸃燈¶
第一橋東嫩柳黄第四橋外烟微茫舟中何處窈窕女¶
岸上誰家逰冶郎¶
柳堤㸃㸃照紅粧畫樓歴歴盼倚牕淨慈寺前僧三五¶
湧金門外船㡬雙¶
當年兩度别西湖湖固依然客自疎嵗嵗城中出逰賞¶
鴈飛不帶上林書¶
<pb:KR4d0456_WYG_007-9b>¶
捩淚休窺葛嶺邊停橈莫近裏湖前當時眼見都如昨¶
一夢人間三十年¶
清明時節下湖天富貴中官百戱船就裏最誇水爆杖¶
如今秪有掌喧闐¶
春燕弟子頭船棝三學諸齋日日爭寶祐坊街無角伎¶
西湖書院有書生¶
連雲偉觀想飛埃豐樂樓基又刼灰珍重書生數間屋¶
慈(原/缺)元曾架樑來¶
<pb:KR4d0456_WYG_007-10a>¶
迍賤覊臣感舊逰蕭然樂叟出春愁道人閲世心如鐵¶
受用西湖到白頭¶
　　　别龍仁夫返浙八首¶
十載如雲取意飛一行似鴈忽先違江西生長江東老¶
又説江東正是歸¶
歴落江湖一束書平生浩蕩志何如髙懷健論消磨盡¶
敢向人間說遂初¶
此世懸知不我親平生更覺白頭新不知落月空梁夢¶
<pb:KR4d0456_WYG_007-10b>¶
四海鍾情合㡬人¶
杭州客舎望歸情嵗晚鄉關忽去心欲問再來愁出口¶
十年一别到如今¶
膝下嬌兒語帶吴眼中氷玉託崔盧把鋤相對吾無望¶
時節澆松子念無¶
煙雨樓䑓蒼莽中建章禾黍塔西東可憐舊日明光手¶
想像招魂補楚風¶
欲説思吴思悄然君逰不及竟寧前平安只有西湖水¶
<pb:KR4d0456_WYG_007-11a>¶
毎嵗春風著畫船¶
老鶴飄然遂故丘一壺何日泊中流如何季子貂裘敝¶
只在春風燕子樓¶
　　　延平謁告歸省塗次雜紀¶
珍重延平八面山一年著我翠微間終然不滯看山福¶
又共東風作往還¶
往日驪駒意已灰年時鐵錯鑄難回可憐夢夢西江去¶
漫道重來似未來¶
<pb:KR4d0456_WYG_007-11b>¶
當年病客倚空齋破屋西風自感懷誰信再來開絶景¶
溪山亦若為安排¶
二十年無進士科新愁舊學久消磨一官乞與閒無奈¶
徙倚庭前自放歌¶
水遶山圍故有情舊鷗新鷺總成盟東風獨作鄉人意¶
一雨緑波相送行¶
北南從昔意難侔清濁相逢復異流何事郵亭一杯酒¶
殷勤也作弟兄愁(原注髙提控良/臣張司獄仁卿)¶
<pb:KR4d0456_WYG_007-12a>¶
十年白屋遽青雲轉眼練裳愴客程使國不亡那至此¶
臨岐一慟不縁卿(原注劉淵徳時相送過/順昌盖蒙川元樞子也)¶
我亦安能振子衰徘徊百里淚如揮江雲淛雨無他祝¶
好做温州一布衣(原注淵徳别於吉舟舖持/杯再&KR1381;而泣夲瑞安人)¶
萍梗相依忽一年相於相密豈非天未歸只道歸時樂¶
及至臨分更黯然¶
把做𤣥都小夢回自飜公案絶驚猜劉郎臨别丁寧意¶
但有桃花一任栽¶
<pb:KR4d0456_WYG_007-12b>¶
　　　題婁易牕北行詩卷¶
送盡髙人侍尚方金門羽客意堂堂箇中也有悠悠者¶
萬里歸來詩一囊¶
金掌仙人去不辭秋衾銅輦夢無誰可憐華髪𤣥都客¶
風雪龍沙自詠詩¶
　　　送劉師復道士隨主人進京并寄蕭與道¶
烟雨空濛一鶴輕又隨人去上瑶京三山明月聊須㸔¶
莫望花枝傍輦行¶
<pb:KR4d0456_WYG_007-13a>¶
移棹纔過桑落洲滿前今古到中州且尋故老談成史¶
未用題詩莽説愁¶
百年寤寐想中原輸與閒人恣北轅萬里故人煩問訊¶
可憐溝壑但寒暄¶
　　詩餘¶
　　　踏莎行¶
　　　　閒逰¶
水際輕烟沙邊微雨荷花芳草垂楊渡多情徙倚忽成¶
<pb:KR4d0456_WYG_007-13b>¶
愁依稀恰似西湖路　血染紅牋淚啼錦句西湖豈憶¶
相思苦只應幽夢解重來夢中不識從何去¶
　　　阮郎歸¶
　　　　舟中作¶
斜陽江路柳青青傳杯那放停上船不記送人行南風¶
吹酒醒　江曲曲路縈縈月明潮水生送將殘夢作浮¶
萍角聲何處城¶
　　　南鄉子¶
<pb:KR4d0456_WYG_007-14a>¶
　　　　重陽效東坡作¶
山色泛秋光㸃㸃東籬菊又黄嵗月欺人如此去堂堂¶
一事無成兩鬢霜　佳節共持觴無限盃供有限狂明¶
月明年詩句苦茫茫細把茱茰感慨長¶
　　　八聲甘州¶
　　　　九日登髙¶
不看茰把菊對名山無帽壓西風𣺌四海故人一尊今¶
雨萬里長空宇宙此山此日今夕㡬人同舉世誰不醉¶
<pb:KR4d0456_WYG_007-14b>¶
獨屬陶公　當日白衣㡬許漫凄其寄興落日籬東撫¶
停雲六合借醉托孤蹤弔古不須多感古人那得共杯¶
中拚酩酊明年此㑹誰似從容¶
　　　　和人春雪詞¶
看東風天上放梅開經嵗又新成笑柳眼迷青桃腮改¶
白蝶舞塵驚任是萬紅千紫無力與春爭想建章鳷鵲¶
猶是殘霙　不比臘前憔悴賸寒爐榾柮茶薄煙清快¶
玊龍戰罷四野逈収兵望紅光扶桑國裏玊瓏玲海天¶
<pb:KR4d0456_WYG_007-15a>¶
平晴窻下疎疎花雨滴滴春聲¶
　　　　送春¶
又江南三月更明朝便已是南風擬强駐韶光狂追柳¶
絮卧占殘紅早向尊前沉醉莫聽五更鐘贏得春公笑¶
惱殺渠儂　只道東風不改年來嵗去柳密花濃但沈¶
腰潘鬢無復舊時容春還是多情多恨便不教緑滿洛¶
陽宫只消得無情風雨斷送匆匆¶
　　　滿江紅¶
<pb:KR4d0456_WYG_007-15b>¶
　　　　建安戯用林碧山韻¶
正好花時忍辦得悤悤來去道一往無情却又别顰愁¶
嫵細説雲鬟髙樣髻長思紅袖行分路怪近來不怨客¶
氊寒嬋姢誤　黄花約終難據曽未肯清園住只晝思¶
夜夢淺斟低訴蓮子擘開誰在薏徐娘一笑來何暮又¶
爭知寂寞白頭吟寒機素(原注碧山劒人仕建安詞中/雲鬟紅袖皆建近景蓮薏徐)¶
(何皆建故有名妓戯存具/其姓名知者可一笑也)¶
　　　　和李圓嶠話别¶
<pb:KR4d0456_WYG_007-16a>¶
南浦緑波只斷送行人行色雖則是鵬摶九萬天池春¶
碧鸞侣鳳朋争快覩鷗盟鷺宿空曽識到玉堂天上念¶
西江今非昔　公去也寧懷别人感舊情空切但嵗寒¶
松柏相期茂恱好在莫償塵土債風流寧可金門客俯¶
人間大暑少清風多炎熱¶
　　　改調滿江紅¶
　　　　五日風雨蕭然獨坐偶撿康與之伯可順庵¶
　　　　詞見其中櫽括金銅仙辭漢歌自謂縛虎手¶
<pb:KR4d0456_WYG_007-16b>¶
　　　　殊不佳因改此調雖不能如賀方囘諸作然稍¶
　　　　覺&KR0685;妥長日無所用心非欲求加昔人也¶
千里酸風茂陵客咸陽古道宫門夜馬嘶無迹東關雲¶
曉牽上魏車將漢月憶君清淚知多少悵土花三十六¶
宫牆秋風嫋　衰蘭露啼痕繞畫䦨桂彫香早便天還¶
知道和天也老獨出携盤誰送客劉郎陵上烟迷草悄¶
渭城已逺月荒凉波聲小¶
　　　摸魚兒¶
<pb:KR4d0456_WYG_007-17a>¶
　　　　己卯元夕¶
又悤悤一番元夕無燈更愁風雨人間天上無歸夢惟¶
有春來春去愁不語漫淚濕香綃茅草人何許百年勝¶
處還更有琉璃春棚月架萬眼蝶羅否　風流事辜負¶
後來兒女可憐薄命三五千金無買吴獃處更説龍飛¶
鳳舞今又古便剰有才情無分登樓賦春醪獨撫也難¶
覔阿瞞肯容狂客醉裏試酣鼓¶
　　　　甲申客路聞鵑¶
<pb:KR4d0456_WYG_007-17b>¶
雨蕭蕭春寒欲暮杜鵑聲轉山路東風於汝何恩怨强¶
管人間去住行且去漫憔悴十年愁得身成樹青青故¶
宇看浩蕩靈修徘徊落日不樂復何故　曽聽處少日¶
京華行路青燈夢斷無語風林颯颯雞聲亂摇落壯心¶
如土今又古任啼到天明清血流紅雨人生㡬許且贏¶
得劉郎㸔花眼慣懶復賦前度¶
　　　　用前韻調敬徳¶
甚平生風流謝客刀頭夢送酸楚不堪聽得花間曲猛¶
<pb:KR4d0456_WYG_007-18a>¶
憶雲英霜杵閑情賦誰催就月眀雲鬢犀梳吐才情㡬¶
許待遺策重来吹簫一弄鸞鳳共輕舉　留春住買斷¶
綠波南浦黄金𣪚如土薔薇洞口三生路無奈風光頓¶
阻新情緒也待見東隣花艷墻低處東風看取便嬌送¶
飛梭半摧編貝笑詠尚髙古¶
　　　金縷曲(用稼川韻/)¶
老我無能矣歎人生得開笑口一年間㡬去景悠悠如¶
有待白髮已非春事便一笑何曽是喜我本漁樵孟諸¶
<pb:KR4d0456_WYG_007-18b>¶
野向舉家盡歎今如此空自苦有誰似　堆堆獨坐文¶
書裏是無能愛閒愛静清時有味出處古今無真是往¶
往君言有理看攘臂後來鋒起戴晉唐虞一杯水只魯¶
連猶未知之耳况碌碌共餘子¶
　　　梅花引¶
　　　　和子昂題水仙花卷¶
雲濤白鳳賀瑤妃仗葳蕤路芳菲十月温湯賜浴卸羅¶
衣半㸃檀心天一笑瓊奴弱玊環肥　風流誰合壻金¶
<pb:KR4d0456_WYG_007-19a>¶
閨露将晞雪争暉貝闕珠宫環珮月中歸誤殺洛濱狂¶
子建情脈&KR0899;恨依依¶
　　　江城梅花引¶
　　　　登髙¶
明霞回雨霽秋空笑難逢步城東直上翠微客有可人¶
同回首向來輕節序筋力異心猶在媿鬢蓬　悲年冉¶
冉江滚滚騎臺平蒋陵冷天髙年晚山河險煙霧㝠濛¶
一幅烏紗閒著傲西風古往今來只如此便潦倒𣺌乾¶
<pb:KR4d0456_WYG_007-19b>¶
坤醉眼中¶
　　　六州歌頭¶
　　　　元夕和宜可¶
天涯倦客如夢説今宵承平事車塵漲馬鳴蕭火城朝¶
狂歌間嬉笑平康客五陵俠間相待沙河路灞陵橋萬¶
眼琉璃目眩去閒買一剪梅燒數金娥綵蝶簇帶那人¶
嬈説著魂銷掩鮫綃　波飜海塵換世銅仙淚鐵心嬌¶
𣺌何地趿珠履解金貂步宫腰瑶池驚燕罷瓶落井箭¶
<pb:KR4d0456_WYG_007-20a>¶
離弨燈樓倒吴兒老絳都迢㸃㸃梅梢殘雪似東風吹¶
恨難銷悄山村漁火風鬢立春宵夢繞寒潮¶
　　　水調歌頭¶
　　　　敗荷¶
摇風猶似斾傾雨不成盤西風未禁十日早作背時看¶
寂寞六郎秋扇牽補靈均破屋風露半襟寒坐感青年¶
晚不但翠雲殘　歎此君深隠暎早闌珊人間受盡炎¶
熱暑夕㡬憑闌待得良宵灝氣正是好天良月紅倒緑¶
<pb:KR4d0456_WYG_007-20b>¶
垂乾摇落從此始感慨可能閒¶
　　　沁園春¶
　　　　近見舊詞有隠括前後赤壁賦者殊不佳長¶
　　　　日無所用心漫填沁園春二闋不能如公哨¶
　　　　遍之變化又局於韻字不能效公用陶詩字¶
　　　　作詩之精整姑就本語捃拾排比以自遣云¶
壬戌之秋七月既望(原注望效公/予懷望平讀)蘇子泛舟正赤壁風¶
清舉杯屬客東山月上遺世乗流桂棹叩舷洞簫倚和¶
<pb:KR4d0456_WYG_007-21a>¶
何事嗚嗚怨泣幽悄危坐撫蒼蒼東望𣺌𣺌荆州　客¶
云天地蜉蝣記千里銜艫旗幟浮歎孟徳周郎英雄安¶
在武昌夏口山水相繆客亦知夫盈虚如彼山月江風¶
有盡不喜更酌任東方既白與子遨遊¶
十月雪堂将歸臨皐二客從坡適薄暮得魚細鱗巨口¶
新霜脱葉步影行歌有客無肴有肴無酒如此風清月¶
白何歸謀婦得舊藏斗酒重載婆娑　登虬踞虎嵯峨¶
更憑醉攀翻栖鶻窠曽嵗月㡬何江流斷岸山川非昔¶
<pb:KR4d0456_WYG_007-21b>¶
夜嘯捫蘿孤鶴横江羽衣入夢應悟飛鳴昔我過開户¶
視但寂寥四顧萬頃煙波¶
　　　　大橋名清江橋在樟鎮十里許有無聞翁賦¶
　　　　沁園春滿庭芳二闋書避亂所見女子末有¶
　　　　埋寃姐姐銜恨婆婆語極俚後有螺川楊氏¶
　　　　和二首又自叙生楊嫁羅丙子暮春自涪翁¶
　　　　亭下舟行追騎廹間道入山卒不免於驅掠¶
　　　　行三日經此橋睹無聞二詞以為特未見其¶
<pb:KR4d0456_WYG_007-22a>¶
　　　　苦乃和於壁復云觀者毋謂弄筆墨非好人¶
　　　　家兒女當諒此情詞雖俚近而首及權奸誤¶
　　　　國又云便歸去嬾東塗西抺學少年婆乂云¶
　　　　錯應誰鑄皆追記往日之事甚可哀也因念¶
　　　　南北之交若此何限心常痛之適觸於目因¶
　　　　其詞為賦一詞悉叙其意詞不足而情有餘¶
　　　　悲矣¶
流水斷橋壞壁春風一曲韋娘記宰相開元弄權瘡痏¶
<pb:KR4d0456_WYG_007-22b>¶
全家駱谷追騎蒼皇彩鳳隨鴉瓊奴失意可似人間白¶
面郎知他是燕南牧馬塞北驅羊　啼痕自訴衷腸尚¶
把筆低徊媿下堂歎國手無棋危塗何策書牕如夢世¶
路方長青塜琵琶穹廬笳拍未比渠儂淚萬行二十載¶
竟何時委玊何地埋香¶
